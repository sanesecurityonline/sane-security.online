---
title: "Фишинг"
slug: "фишинг"
date: 2018-02-06T22:29:00+02:00
draft: false
---

"Фишинг" ("Phishing") е опита на някой да ви излъже, че представя легитимна услуга, с цел да вземе ваши лични данни. Като пример, може да получите мейл от банката си, който ви казва, че задължително трябва да въведете паролата си за онлайн банкиране на някакъв конкретен сайт, иначе ще стане нещо ужасно лошо! Само че мейла не е от банката, а от някое друго лице, което иска да се сдобие с въпросната парола.

Процедурата е подобна на телефонните измамници, които се обаждат със "сина ти е в болница, веднага прати пари". Стига човека отсреща да е достатъчно умел, може да стресира и заблуди поне част от жертвите си.

Какви са **рисковете**? Може да изгубите:

---

- Паролата си за мейл, фейсбук, туитър, скайп.
- Номера на кредитната си карта.
- Паролата си за онлайн банкиране (макар че в този случай може да има други средства за защита).

---

Какви са **мерките за защита**? Като цяло се свеждат до:

---

- Повишено внимание когато четем мейли или сайтове, които изискват лична информация
- Оглеждане за индикатори, че сайта или мейла не е легитимен.

---

Нека да започнем от въпроса с повишеното внимание.

## Кога трябва да сме нащрек онлайн?

Идеалният отговор е "винаги", но той не е много реалистичен. Една от главните цели да разглеждаме неща в интернет е забавление и е нормално да сме отпуснати и спокойни, докато си браузваме страници и играем игри. Ето защо, удачно е да повишаваме вниманието си конкретно в някои ключови моменти:

---

- Когато един сайт очаква въвеждане на ключови данни: парола за каквото и да е, номер кредитна карта, или лични данни като телефонен номер или адрес.
- Ако един сайт или мейл ви предлага да изтеглите приложение и да го пуснете.
- В случай, че приятел ви изпрати линк по скайп/фейсбук/мейл, без да ви дава детайли за какво става въпрос.

---

Това да сте с "повишено внимание" не означава да затворите веднага сайта и да угасите компютъра. Просто означава, че има смисъл да изпитате някакво съвсем леко съмнение и да помислите два-три пъти преди да цъкнете на каквото и да е или да въведете някакви данни. Това е (донякъде) еквивалента да ви бутне някой на улицата, и да сложите ръце в джобовете, за да проверите дали не ви липсва нещо.

А за какво всъщност да се оглеждаме?

## Индикатори, че един сайт не е легитимен

В случай, че един сайт изисква въвеждане на парола или кредитна карта, задължително трябва да се подсигурите, че *искате* да им дадете тези неща.

Първия въпрос е: **използва ли страницата HTTPS?** Ако отговора е "не", може да не е проблема във фишинг, а просто нехайност от страна на собствениците на страницата. Все пак, никога не въвеждайте важни за вас данни, ако страницата не е защитена с HTTPS (причините за това ще разгледаме в друга статия, която се отнася за проблема Man-in-the-middle)

Какво значи това? Това значи, че адреса задължително започва с `https://` вместо с `http://`. Разликата е мъничка, но всички браузъри я правят максимално ясна:

> TODO картинки за сравнение

Втори въпрос: **това ли е наистина сайта, който твърди, че е?** Ако сайта има логото на Google, но адреса на страницата е `https://www.goodle.com`, това е огромен червен флаг! Забележете, там пише "goodle", а не "google". По същия начин, както марки като "Adibas" са забавни ментета, наподобяващи големи марки, лесно е някой да си регистрира сайт, който има име, подобно на някое на голяма компания. След това, ужасно лесно могат да направят сайт, който прилича почти 1:1 на оригиналния, само че паролите, които въвеждате, не отиват при истинската компания, а при собствениците на сайта.

Други примери за (възможни) сайтове-ментета:

- `https://facebook.net` -- Истинския сайт завършва на ".com", а не на ".net"
- `https://facebook.dsjfkl.com` -- Започва с "facebook", и завършва на ".com", но това по средата е различно. Нещо повече, името веднага отляво на ".com" е името на самия сайт, така че това е сайта "dsjfkl.com", който има под-секция с името "facebook".

Третия въпрос е най-мъгляв, но и доста важен: **има ли истинска нужда да даваме данни на този сайт?**. Ако един сайт иска телефонния ви номер, за да минете през онлайн quiz, за какво им е? Единствената причина да го искат, е за да го използват за контакт с вас, и ако не желаете този контакт, по-добре не им давайте истинския си номер.

И тук не е задължително проблема да е фишинг, възможно е просто компанията да се опитва да ви търси за да ви продава нещо или праща реклами. Но е напълно възможно и един сайт да иска информация от вас, която не би била нужда на *истинския* сайт, защото *не е* истинския сайт.

При всички положения, какво точно даваме като данни онлайн е нещо, което е добре да обмисляме внимателно, и за всеки случай поотделно. Това е широка тема, която сигурно ще покрием в друга статия.

## Последствия от успешна фишинг атака -- какво да направим?

...

## Обобщение и свързани теми
